---
layout: post
category: CLANKY
title: 'Ivan Bartoš vyrazil na druhý konec republiky zahájit kampaň v Ostravě, Opavě i Karviné'
date: 2018-05-20T15:21:23.824Z
author: Zuzana Klusová
image: posts/Opava_s Harmonikou.jpg
tags: 'bartoš kampaň karviná ostrava opava'
tags:
  - bartoš
  - kampaň
  - karviná
  - kampaň
  - ostrava
  - opava
---

Že je mimořádně multifunkční muž dokázal Ivan Bartoš během víkendové tour Moravskoslezským krajem. Zatímco ostatní politici promlouvají k občanům na náměstích, severomoravští Piráti zahájili komunální kampaň originálně. Ani šestihodinová cesta autem z Prahy po nechvalně známé D1 předsedu Pirátů neodradila od návštěvy východního cípu republiky, který rozhodně nepatří k pirátským baštám.  Zatím.
 
V Karviné Ivan Bartoš odstartoval komunální kampaň besedou v místním music klubu. Otázky z publika se týkaly hlavně palčivé kauzy OKD, na ně trpělivě odpovídal pirátský poslanec a předseda vyšetřovací komise k OKD Lukáš Černohorský. Po skončení debaty představila lídryně karvinských Pirátů Zuzana Klusová projekt Žij svůj sen v Karviné. Ten má pomoci zastavit odliv mladých z města. Tím ale program teprve začal. Večer pokračoval psytrance party, kde se Ivan Bartoš ukázal jako zdatný tanečník ale především DJ, který umí rozproudit nejen českou politickou scénu, ale taky taneční parket.

![alt text]({{ '/assets/img/posts/karvina.jpg' | relative_url }} "Beseda v Karviné."){: .thumbnail}

Ráno vzali ostravští Piráti kapitána Bartoše na ostravskou radnici natočit vtipné předvolební spoty upozorňující na nedostatky slezské metropole. Sobotní dopoledne věnovali jihoostravští Piráti včetně kandidáta na senátora Martina Tomáška úklidu Bělského lesa. Ivana proto přivítali v čele s lídryní Pavlínou Nováčkovou celí od bláta, ale s o to čistšími úmysly. “Jediný myslitelný způsob, jak se Pirát může v politice ušpinit, je právě při úklidu lesa. Cením si hlavně toho, že ostravští Piráti neřeší úklid v přírodě jen během mediálně atraktivní akce Ukliďme Česko, ale i mimo ni,” pochválil místní aktivisty Bartoš, který partu aktivistů odměnil zpěvem a hrou na harmoniku. 

![alt text]({{ '/assets/img/posts/jih.jpg' | relative_url }} "Ostrava-Jih úklid Bělského lesa."){: .thumbnail}

![alt text]({{ '/assets/img/posts/banik.jpg' | relative_url }} "Streetart Ostrava."){: .thumbnail}

Uvolněná nálada i hra na harmoniku pokračovala také odpoledne v Opavě. Piráti se tu vylodili pod Ptačím vrchem. “Vylodili” myslíme doslova. V opavském městském parku totiž nechyběla obří pirátská skákací loď, soutěže pro děti, ledová tříšť ani balonky. Na zahájení kampaně dorazil kromě lídryně Hany Brňákové také kandidát na senátora Petr Pavlíček, který je dlouholetým úspěšným ředitelem Mendelova gymnázia. “Ačkoliv jsme momentálně v opavském zastupitelstvu jen dva, podařilo se nám prosadit participativní rozpočet. Sice pouze v objemu 300 tisíc, pro letošek už byl ale zdvojnásoben a naším cílem je milion korun. Lidé by měli rozhodovat o tom, na které projekty dá město peníze,” říká Hana Brňáková, lídryně opavských Pirátů.

![alt text]({{ '/assets/img/posts/ptacak.jpg' | relative_url }} "Vylodění Pirátů Pod Ptačákem."){: .thumbnail}

![alt text]({{ '/assets/img/posts/opava_ptacak.jpg' | relative_url }} "Opavská skupina do komunálek."){: .thumbnail}

Ivanova tour přilákala několik stovek lidí a probíhala v neformálním duchu. “Věřím, že úspěch z parlamentních voleb proměníme i na komunální úrovni, začneme otevírat radnice a proměňovat města,” dodává Ivan Bartoš, který spanilou jízdu pokračuje v neděli zahájením pražské kampaně.

